<!DOCTYPE html>
<html>
<head>
	<meta charset="utf-8">
	<meta name="viewport" content="width=device-width, initial-scale=1">
	<title>Харків</title>
	<link rel="stylesheet" type="text/css" href="css/text.css">
	<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Rubik+Spray+Paint&display=swap" rel="stylesheet">
</head>
<body>
Харків
Матеріал з Вікіпедії — вільної енциклопедії.
У Вікіпедії є статті про інші значення цього терміна: Харків.
<h1 id="up">Харків</h1>
	
<p>Ха́рків (МФА: [ˈxɑrkiu̯] ( прослухати); заст. укр. Харьків[2][3], лат. Zacharpolis[4][5][6]) — місто України. Розташоване на північному сході України, Слобожанщині, науковий центр України, адміністративний центр Харківської області. Друге за кількістю мешканців місто України з населенням 1 421 125 осіб[1]. Площа міста — 350 км²[7]. Разом із прилеглими містами та районами утворює Харківську агломерацію з людністю понад 2 млн осіб. Місто-герой України (з 2022 року)[8][9].</p>

<p>Великий науковий, культурний, промисловий і транспортний осередок України, був третім індустріальним центром у колишньому СРСР. 60 науково-дослідних інститутів, 41 вищий навчальний заклад[10], серед яких ХНУ імені В. Н. Каразіна, який входить до найкращих 500 ВНЗ світу та НТУ «ХПІ», який входить до найкращих 1000[11], 8 музеїв, міська картинна галерея, 7 державних театрів і кілька десятків недержавних, 80 бібліотек.</p>

<p>Володіє повним комплектом нагород Ради Європи: Європейським Дипломом, Почесним Прапором, Почесною Відзнакою і Призом Європи[12][13].</p>

<p>6 березня 2022 року Указом Президента України з метою відзначення подвигу, масового героїзму та стійкості громадян, виявлених у захисті своїх міст під час відсічі збройної агресії Російської Федерації проти України місту присвоєно почесну відзнаку «Місто-герой України»[14].</p>
<h2>Символіка</h2>

<p>Герб Слобідсько-Української губернії, що служив також міським гербом Харкова, був розроблений 1775 року герольдмейстером князем Михайлом Щербатовим і затверджений 21 вересня 1781 року Катериною ІІ як герб Харківського намісництва (з 1796-го — знову Слобідсько-Українська губернія, з 1835-го — Харківська губернія).</p>

<p>Він являє собою чотирикутний геральдичний щит, загострений знизу, така форма називається французькою. На зеленому тлі щита зображені перехрещені ріг достатку і золотий кадуцей зі срібними крилами (символ бога торгівлі Меркурія), оповитий зміями срібного кольору. 14 вересня 1995 року сесією Харківської міської ради народних депутатів був втретє за останні два сторіччя прийнятий як найтрадиційніший в історії міста.</p>

<p>Прапор міста являє собою прямокутне полотнище (відношення ширини до довжини 2:3 світло-зеленого кольору із зображенням у його центральній частині герба міста. У царську та радянську добу міста не мали власних прапорів. Проте з 1651 року (чи 1659 року) по 1765 рік Харків був полковим центром Харківського слобідського козацького полку, який мав власне знамено.</p>

<p>За часів СРСР Харків отримав орден Леніна (указом Президії Верховної Ради СРСР від 4 грудня 1970 р.) та орден Жовтневої Революції (22 серпня 1983 р.)[15], місто нагороджене Премією Європи.</p>

<h2>Географія</h2>

<figure class="Crimea">
<img src="https://upload.wikimedia.org/wikipedia/commons/thumb/6/62/Kharkiv%2C_Ukraine%2C_city_and_vicinities%2C_LandSat-5_satellite_image%2C_near_natural_colors%2C_2011-06-18.jpg/800px-Kharkiv%2C_Ukraine%2C_city_and_vicinities%2C_LandSat-5_satellite_image%2C_near_natural_colors%2C_2011-06-18.jpg" alt="Crimea" width="200px">
<figcaption>Космічний знімок Харкова </figcaption>
</figure>

<p>Найвищий пункт над рівнем моря 202 м (П'ятихатки (Харків)), найнижчий — 94 м (Новоселівка). З погляду рельєфу Харків поділяється на чотири низовинні й чотири підвищені райони. Стік річок творить улоговину, висунену з північного заходу на південний схід між Середньоруською височиною і Донецькою низовиною. Височини Харкова, переважно піщані, донедавна були вкриті сосновими і березовими лісами (Холодна гора, височина на північ від Лопані).</p>

<p>Довжина Харкова[16]:</p>

<p>з півночі на південь — 24,3 км</p>
<p>з заходу на схід — 25,2 км</p>
<p>Харків лежить на вододільному підвищенні і в долині річок (Харків, Лопань, Уди, Немишля); на терені сучасного Харкова ці невеликі річки сходяться і нижче вливаються (через Уди) до Сіверського Дінця. Первісно долини річок на території нинішнього Харкова були заболочені, улітку деякі висихали до малих потоків (Нетеча, Немишля).</p>

<p>Докладніше: Перелік об'єктів природно-заповідного фонду Харкова та Парки Харкова</p>
<p>Харків має велику кількість парків і скверів, історія заснування і розвитку декотрих із яких налічує понад 100-літній період, та багатий природно-заповідний фонд.</p>

<figure class="Odmap">
 <img src="https://upload.wikimedia.org/wikipedia/commons/thumb/f/fa/Kharkivstrelka.jpg/1024px-Kharkivstrelka.jpg" alt="Odmap" width="350px">
 <figcaption>Стрілка річок Лопань і Харків.
У місті 58 мостів.</figcaption>
</figure>


<h3>Райони</h3>
<p>Докладніше: Райони Харкова та Місцевості Харкова</p>
<p>Територія сучасного Харкова покриває 370 км² й адміністративно поділяється на 9 районів: Шевченківський, Новобаварський, Київський, Слобідський, Холодногірський, Салтівський, Немишлянський, Індустріальний і Основ'янський. Проте, збереглися старі назви «сторін», поселень і слобідок, що були поступово включені до Харкова: Поділ, Залопань, Захарків, Клочківська Слобідка, Павлівка, Кінний базар, Основа, Панасівка, Довголівка, Заїківка, Велика Гончарівка, Холодна гора, Лиса гора, Салтівка, Олексіївка, Павлове Поле, Шатилівка, Шишківка, Тюринка, Мала Гончарівка, Журавлівка, Верещаківка, Іванівка, Петінка, Москалівка, Нова Баварія, Велика Данилівка, П'ятихатки тощо.</p>

<h3>Клімат</h3>
<p>Докладніше: Клімат Харкова</p>
<p>Помірно континентальний клімат: зима холодна і сніжна але мінлива, літо — спекотне. Середня температура року — +8,7 °C (у січні −4,5, у липні +22). Середня кількість опадів за рік 520 мм, найбільша в червні й липні. У самому місті і в приміських околицях клімат м'якший, ніж на прилеглій північній території, отже придатний для городництва і садівництва, зокрема й виноградарства.</p>

<h3>Екологія</h3>
<p>Докладніше: Екологія Харкова</p>
<p>Екологічний стан міста відзначається як стабільно напружений, хоча спад виробництва частково стримують наростання негативних процесів деградації навколишнього природного середовища. За обсягами забруднення навколишнього природного середовища, Харків перебуває на 15-17 місцях в Україні.</p>

<p>Зелені насадження у місті займають площу 15,4 тис. га. Показник озеленення міста становить 50,4 % за норми 45 %. На одного мешканця міста припадає 105,6 м² зелених насаджень за норми 67 м². Площа зелених насаджень загального користування (парки, лісо-, луго-, гідропарки, сади, сквери, бульвари) становить 7,5 тис. га. На одного мешканця міста припадає 51,1 м².</p>

<h2>Історія</h2>

<p>Козак Харько — легендарний «засновник» міста
Докладніше: Історія Харкова</p>
<h3>Давні часи</h3>

<figure class="Kharkov">
<img src="https://upload.wikimedia.org/wikipedia/commons/a/a0/Kharko.jpg" alt="Kharkov" width="350px">
<figcaption>Козак Харько — легендарний «засновник» міста</figcaption>
</figure>
<p>На місці Харкова ще за часів Київської Русі розташовувалося стародавнє місто Донець.</p>

<p>Назва міста походить, ймовірно, від річки Харків. Інші версії — від засновника поселення хутора Харкова козака Харитона (Харька). Половецька версія — від половецького міста Шарукань (Харукань). З початку XVII століття землі сучасної Харківщини номінально належали Московській державі, але до 1650 року тут не було осілого населення. Московські царі розсилали сторожу й розвідувальні групи зі служивих людей, будували укріплення й оборонні лінії («білгородська», «ізюмська» та «українська») для стримування кримських татар і ногайців. Проте московитські «служиві люди» не були постійним населенням. Одночасно починається українська колонізація з сусідньої Гетьманщини.</p>

<h3>Козацькі часи</h3>

<figure class="city">
<img src="https://upload.wikimedia.org/wikipedia/commons/thumb/f/f4/Charkow.jpg/800px-Charkow.jpg" alt="citi" width="350px">
<figcaption>Місто у XIX столітті.</figcaption>
</figure>

<p> За козацьких часів Харків стає центром Харківського слобідського козацького полку. Місто мало фортецю із вежами та підземними ходами. Харківськими полковниками були Донці-Захаржевські. У 1670-х фортеця занепала та почала називатися Старим містом, а острогом звалося нове укріплення, побудоване за воєводи Сухотіна. Харків збільшувався навколо фортеці, а його міська територія на початку 18 століття поширювалася за річки Лопань і Харків.</p>

<p>У 1724 році Харків нараховував 61 вулицю і 1 300 дворів.</p>

<p>У 1726 році білгородський єпископ Є. Тихорський перетворив монастирську школу в Харкові на колегію, яка до заснування Харківського університету була найвідомішим навчальним закладом Слобожанщини; одночасно поставали початкові і середні школи.</p>

<p>Кошти на утримання Харківської колегії виділялися з доходів монастирів та церков, великі пожертви зробили Є. Тихорський та князь Михайло Голіцин. У Харківській колегії вчилися діти як духівництва, так і різних верств населення, також з інших слов'янських країн. Програма навчання була побудована за зразком Києво-Могилянської академії. Пізніше в Харківському колегіумі запроваджено викладання математики, історії, французької та німецької мов. Згодом цьому навчальному закладові підпорядковувалися всі інші духовні школи Білгородсько-Обоянської єпархії, що перетворило Харківський колегіум на центральний навчальний заклад Слобідської України.</p>

<p>У 1760-х у Харківському колегіумі відкриваються додаткові класи та запроваджуються нові навчальні курси — геометрії, геодезії, малювання, музики, інженерної справи та артилерії, італійської мови. У 1795 році до програми включили фізику і природничу історію. Кількість учнів у другій половині XVIII століття сягала 600 осіб. Тут викладали і навчались видатні філософи, культурні та релігійні діячі того часу: Григорій Сковорода, П. Малиновський (перший ректор), В. Тицинський, М. Слотвинський, М. Скибиневський, Г. Каменецький, М. Каченовський, Є. Мухін, Г. Базилевич, М. Гнідич тощо.</p>

<p>У 1732 році була спроба замінити слобідські козацькі полки на армійські. Заснований в 1659—1660 Харківський полк як адміністративно-військова одиниця належав до найбільших у Слобідській Україні. У 1732 він нараховував 135 осель, у яких жило 75 000 мешканців, зокрема 5 870 козаків. У складі полку було 18 сотень. Бувши полковим містом, Харків став адміністративним осередком: тут діяли полкова канцелярія і суд. Старшину обирали на козацьких радах, але її потім затверджував царський уряд.</p>

<h3>Російська імперія</h3>

<figure class="Karazin">
<img src="https://upload.wikimedia.org/wikipedia/commons/5/5c/%D0%9A%D0%B0%D1%80%D0%B0%D0%B7%D0%B8%D0%BD%2C_%D0%92%D0%B0%D1%81%D0%B8%D0%BB%D0%B8%D0%B9_%D0%9D%D0%B0%D0%B7%D0%B0%D1%80%D0%BE%D0%B2%D0%B8%D1%87.jpg" alt="Karazin" width="350px">
<figcaption>Василь Каразін — український вчений та винахідник
</figcaption>
</figure>
<p>У 1780—1796 роках Харків був центром Харківського намісництва Російської імперії. Під наглядом губернатора і намісника Харків поступово розбудовувався.</p>

<p>Важливою подією було заснування у 1805 році Харківського університету, що надало потужний поштовх для перетворення провінційного міста із населенням близько 10 000 осіб на важливий освітній та науковий центр сходу України. Невпинно зростала чисельність населення Харкова: з 1800 по 1917 рік воно збільшилося в 30 разів.</p>

<p>У 1817 році через реформу духовної освіти в Російській імперії, Харківський колегіум перетворено на духовну семінарію.</p>

<p>У 1820-х місто було поважним осередком української культури відродження (Харківська школа романтиків); тут з'явилися перші видання з мовознавства, етнографії, історії, літературні твори народною мовою. У 1812 році почав виходити перший пресовий орган в Україні, «Харьковскій Еженедѣльникъ».</p>

<p>17 квітня 1872 року в перший день Великодня, на Михайлівській площі Харкова відбулися масові заворушення, викликані невдалими розпорядженнями пристава 2-ї ділянки м. Харкова Шмельова. Він, щоби втихомирити натовп п'яних людей, наказав їздити по площі пожежному обозу. А від отриманих нівечень померло кілька людей. Заворушення вляглися тільки через три дні, за активної участі архієпископа і губернатора. На згадку про цю подію на Михайлівській площі в 1899 році закладено будівлю судових установлень, яку відкрили у вересні 1902 року.</p>

<p>Місто у XIX столітті
Місто у XIX столітті</p>

 
<p>Соборний (Купецький) узвіз
Соборний (Купецький) узвіз</p>

 
<p>Соборний узвіз
Соборний узвіз</p>

 
<p>Купецький узвіз
Купецький узвіз</p>

<h3>Українські визвольні змагання</h3>
<p>Влада в Харкові до грудня 1917 року була в руках Тимчасового уряду та демократичних установ — губернського комісара, міської думи, земств. У двох перших універсалах Центральної Ради не говорилося ясно, чи її автономна влада поширюється й на Харків, Третій універсал поширив її формально і на Харківщину без визначення кордонів. 2 грудня 1917 року Харківська міська дума в своїй більшості проголосувала за приєднання до УНР і визнала владу Центральної Ради[17]. У Харкові перебували й українізовані полки. Але близькість Росії, у якій владу після Жовтневого перевороту перебрали більшовики, і Донбасу, де насправді вони захопили владу також, та слабість поміркованих українських сил вирішили долю Харкова. Уже з кінця листопада 1917 року до Харкова прибули червоногвардійці з Росії та збільшовизовані матроси з Балтійського регіону.</p>

<p>23 грудня 1917 Харків захопили більшовики.</p>

<p>Після Берестейського миру 1918 року українські війська (серед інших Запорізький полк під проводом Петра Болбочана) в союзі з німецькою армією 8 квітня 1918 звільнили Харків від більшовиків.</p>


<p>Жертви Голодомору на вулицях Харкова — столиці УРСР, 1933. Автор фото — Александр Вінербергер[18]
У листопаді 1918 в Харкові короткочасно відновилась українська влада, коли в місто увійшли війська Директорії УНР, але 3 січня 1919 року місто знов окупували більшовики, і тут діяв радянський уряд України до 25 червня, коли місто зайняли російські білі війська генерала Антона Денікіна, які перебували тут до 11 грудня 1919 року. Після перемоги червоних над Денікіним до Харкова повернувся третій український радянський уряд, і Харків став столицею УСРР.</p>

<h3>Радянський період</h3>
<h4>Ранній СРСР</h4>
<p>16 листопада 1924 року о 19:00 в Харкові вийшла в ефір перша вітчизняна радіопередача[19]. З гучномовців пролунало: «Алло, алло, алло! Говорить Харків, говорить Харків, говорить Харків!»[4]. На честь початку мовлення Українського радіо 1994 року 16 листопада в Україні проголошено Днем працівників радіо, телебачення та зв'язку.</p>

<p>Факт того, що Харків був столицею України, помітно позначився на українізації міста. Щойно розгром української культури в 1930-х pp., голод, чистки і перенесення столиці до Києва (1934) змінили становище Харкова, і він значно втратив з свого українського характеру кінця 1920-х — початку 1930-х pp.</p>

<p>У Харкові працювали видавництва: Державне Видавництво України, «Пролетарій», «Радянський селянин», кооперативні видавництва «Книгоспілка» і «Рух» (згодом ліквідовані). 1930—1934 зведено кол. будинок проєктів (нині університетський) та кол. будинок кооперації. Тоді ж збудовано нові та реконструйовано ряд старих заводів; закладено житлові комплекси «Новий побут», «Червоний промінь» і студентське містечко. Тоді ж таки продовжено трамвайні колії, впроваджено автобуси і тролейбуси. Після відбудови зруйнованої не так за війни, як за революції промисловості, почалася пришвидшена індустріалізація Харкова. 1931 дав першу продукцію Харківський тракторний завод, згодом пущені Турбогенераторний завод (1934), Верстатобудівний завод (1935), Електротехнічний завод (ХЕЛЗ) тощо. Збільшили випуск продукції довоєнні: електромеханічний, паровозобудівний, «Серп і молот», «Світло шахтаря» та інші[20]. 1930 почала діяти Харківська районна електростанція, що давала електроенергію підприємствам. Одночасно з новими забудовами Харкова, руйнувалися також історико-культурні споруди. У 1930-х pp. зруйновано Миколаївський собор (УАПЦ), церкви — Мироносицьку, Дмитріївську та Різдва Христового (церква-фортеця з козацьких часів) та інше.</p>


<p>Приклад радянського конструктивізму, найбільша будівля світу у свій час — Держпром.</p>

<p>Меморіал тисячам українських інтелігентів, вбитих НКВС у 1937—1938 рр.
У 1940 році кількість промислових підприємств у місті досягла 1200, обсяг продукції зріс у порівнянні з 1913 роком в 12 разів. У Харкові працювало 46 науково-дослідних інститутів, 36 вищих навчальних закладів, 41 технікум, 138 шкіл. У місті працювали 14 театрів, 60 клубів, 304 бібліотеки, 9 музеїв. Житловий фонд Харкова становив близько 4 млн м². У місті споруджено нові житлові райони — соцмісто «Новий побут» (район ХТЗ), Червоний Жовтень, Червоний Луч та інші[21].</p>

<h4>Друга світова війна</h4>
<p>Німецька армійська група генерала К. Р. Рундштедта вступила до Харкова 25 жовтня 1941 року. Упродовж 22-місячної окупації Харкова німцями цивільне життя не унормувалося, населення терпіло від голоду і холоду; число мешканців Харкова зменшилося до 160 000.</p>

<p>На відміну від інших захоплених українських міст, де владу було передано цивільним органам, у прифронтовому Харкові для керування захопленою територією створювались спеціальні органи військового управління. У руках бойових частин був повний контроль над містом. Організація військового управління здійснювалась на основі загальних принципів і набутого під час війни досвіду. Ще напередодні захоплення міста було видано наказ про створення міської комендатури на чолі з генералом Ервіном Фіровим. Велику роль грала так звана фельдкомендатура, в обов'язки якої входило якнайшвидше замирення населення міста, створення української допоміжної поліції, підтримання порядку в місті, організація розселення офіцерів і солдатів, створення і контроль над діяльністю концентраційних таборів.</p>


<p>Вулиця Свердлова, жовтень 1941 року, перші дні німецької влади.</p>

<p>Меморіал тисячам польських офіцерів, страчених НКВС у Харкові як частина Катинського розстрілу та тисячам українських інтелігентів. П'ятихатки.
У Харкові, як і в інших містах, були сили, які боролися проти нацистів. Насамперед до них відносилась Організація українських націоналістів. У грудні 1941 р. українська поліція спромоглась організувати декілька маршів по місту з оркестром і виконанням націоналістичних пісень. У цих умовах центрами життя населення Харкова стали 14 ринків — Благовіщенський, Кінний, Рибний, Холодногірський, Сумський, Журавлівський, Павлівський та інші. Торгівлі за гроші тут спочатку взагалі не було, повсюдно панував бартер: міняли майже все у найнесподіваніших поєднаннях.</p>

<p>За даними обов'язкової реєстрації населення, у спеціальні «жовті» списки було занесено 10 271 особа єврейської національності, серед яких понад 75 % складали жінки, старі і діти. 14 грудня 1941 року було видано наказ, згідно з яким усе єврейське населення міста в дводенний строк повинно було переселитись на край міста, в бараки верстатобудівного заводу. 26 грудня німці оголосили запис для охочих поїхати до Полтави, Ромен і Кременчука; при цьому не дозволялось брати з собою особисті речі. Протягом кількох днів частину євреїв на цих автомашинах, частину євреїв пішки пригнали до Дробицького Яру, де всі вони були розстріляні.</p>

<p>Перший радянський наступ на Харків відбувся у лютому 1943 року. 16 лютого 1943 року до Харкова вступили радянські війська. 15 березня 1943 року місто було покинуто Радянською Армією[22]. Під час нової німецької окупації міським головою спочатку був відомий хімік Павло Козакевич, але вже за короткий час влада перейшла до військової адміністрації, багато жителів було виселено. Остаточно радянські війська Степового фронту під командуванням генерала Івана Конєва звільнили Харків 29 серпня 1943 року[23].</p>

<p>Наприкінці 1943 р. у Харкові відбувся процес над військовими злочинцями, який набув міжнародної відомості, його відвідали кореспонденти з багатьох країн.</p>

<h4>Повоєнна доба</h4>

<p>Меморіал до 23 серпня 1943 року, офіційного дня кінця німецької окупації під час Другої світової війни
Відбудова знищеного Харкова почалася ще за війни і тривала впродовж наступних років, одночасно з реконструкцією й розростанням міста. Відбудовано ряд заводів, стали до ладу нові. Відновлено і поширено житловий фонд побудовою нових кварталів (Салтівка, Павлове Поле, Рогань, Олексіївка, Холодна Гора, Червона Баварія). За повоєнного часу покращав добробут міста: розпочато газифікацію приватних помешкань (проведено газ із Шебелинського газоконденсатного родовища), прокладено новий водогін із Краснопавлівки, збільшено трамвайні (тепер 33) маршрути, тролейбусні (36) і автобусні лінії (понад 50); річки змеліоровані. 1975 відкрито метрополітен (1978 розпочато другу лінію) довжиною 18 км з 13 станціями (заплановано 3 лінії, разом 43 станції). Поширено торговельну мережу, освітні заклади та установи охорони здоров'я: відкрито кілька санаторіїв, будинків відпочинку в околицях Харкова. 1976 у Харкові діяло 70 лікарень із близько 60 000 ліжок; лікарів — близько 7000.</p>

<h3>Незалежна Україна</h3>
<h4>Кінець ХХ — початок ХХІ століття</h4>
<p>У середині 1990-х років були затверджені прапор та герб Харкова, перейменована низка вулиць та інших об'єктів. У 1995 році була відкрита перша ділянка Олексіївської лінії метро, почалося будівництво нових храмів, з'явилися нові пам'ятки, дельфінарій та були реконструйовані численні об'єкти інфраструктури. Місто розпочало активну міжнародну співпрацю, отримавши велику кількість нових міст-побратимів, першим з яких за часи незалежності, 14 червня 1993 року став китайський Тяньцзінь. У 2011 році Харків був визнаний найкращим містом України за рівнем життя разом з Києвом[24]. У 2012 року Харків був одним з міст, які приймали Чемпіонат Європи з футболу: на стадіоні «Металіст» відбулося 3 матчі Групи В.</p>

<p>У 2013 році, під час Революції гідності, протестувальники за євроінтеграцію України 19 листопада зібралися на площі Свободи. Наступного дня протест перемістився до пам'ятника Тарасу Шевченку[25]. Після того, як 22 лютого 2014 року президента Віктора Януковича було усунуто з посади, він мав намір приїхати до Харкова, щоб очолити з'їзд депутатів обласних рад від «Партії регіонів», але відмовився від цього задуму. 23 лютого у Харкові починаються виступи сепаратистів та їх сутички з Євромайданом. У квітні проросійські провокатори незаконно намагаються проголосити так звану «Харківську народну республіку»[26]. У травні подальші спроби проросійських сил йдуть на спад. 28 вересня 2014 року у Харкові відбувається повалення пам'ятника Леніну.</p>
<a href="#up"><img src="https://creazilla-store.fra1.digitaloceanspaces.com/emojis/46384/up-arrow-emoji-clipart-md.png" width="100"></a>
</body>
</html>